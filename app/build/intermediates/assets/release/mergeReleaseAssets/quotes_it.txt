01/1. Beh, fratelli, quando vogliamo cominciare a fare il bene?
02/1. Nulla dies sine linea. Non si lasci passare giorno senza che si faccia qualche bene.
03/1. Non si deve tardare a fare il bene, perché la morte non tarda a venire.
04/1. Beato il giovane, al quale Dio da tempo di ben operare.
05/1. E bene praticare qualche buona devozione e continuare con quella, senza mai lasciarla.
06/1. Chi vuole altro che Cristo, non sa quel che vuole; chi domanda altro che Cristo, non sa quello che domanda; chi opera, e non per Cristo, non sa quello che fa.
07/1. Nessuno indossi una maschera, perché in cio fa male; e se l'ha, la bruci.
08/1. Le persone spirituali debbono tanto essere disposte a sentire il gusto nelle cose di Dio, quanto a soffrire e a stare nell'aridita dello spirito e della devozione, per tutto il tempo che piace a Dio, non lamentandosi mai di cosa alcuna.
09/1. Dio non ha bisogno degli uomini.
10/1. Non bisogna aver paura di nessuno, avendo Dio dalla nostra parte.
11/1. Chi molto vuole essere obbedito, comandi poco.
12/1. Bisogna mantenere lo spirito umile, e non andare in mirabilibus super se (in cose che superino le proprie capacita).
13/1. Si rinnovino spesso i buoni propositi, né si perda il coraggio a causa delle tentazioni, che sorgono proprio contro di quelli.
14/1. Il Nome di Gesu, pronunciato con riverenza e affetto, ha la forza di intenerire il cuore.
15/1. L'obbedienza e una via breve per arrivare rapidamente alla perfezione.
16/1. Quelli che vogliono davvero progredire nella via di Dio, si affidino in tutto e per tutto nelle mani dei superiori; quelli che non fanno voto di obbedienza, si sottomettano volontariamente ad un saggio e discreto confessore, al quale obbediscano come a Dio, rivelandogli con liberta e semplicita tutte gli aspetti della loro anima; e non decidano nulla senza il suo consiglio.
17/1. Non c'e altra cosa che assicuri piu buone azioni e che tagli i lacci tesi dal demonio, che fare nel bene la volonta degli altri.
18/1. Prima di scegliere il confessore, bisogna pensarci bene e pregarci su; quando poi si sara scelto, non si dovra lasciare, se non per gravi motivi. Si abbia in lui grandissima fiducia. alle solennita che in esso occorrono, Bologna, Tipografia dell'Ancora, 1848. Rispetto al testo originale, il linguaggio e stato adeguato a quello corrente, rispettando comunque lo spirito delle espressioni del Santo. Lo scopo del lavoro e eminentemente devozionale.
19/1. Quando il demonio non puo far cadere qualche persona, provvede con ogni mezzo a mettere diffidenza fra il penitente e il confessore, perché cosi, a poco a poco, ci guadagna molto.
20/1. I laici siano santi nelle proprie case, perché né la corte, né il lavoro, né la fatica, impediscono il servizio di Dio.
21/1. L'obbedienza e il vero olocausto che si sacrifica a Dio sull'altare del nostro cuore.
22/1. Per essere veramente obbedienti, non basta fare quello che l'obbedienza comanda; ma bisogna farlo senza mormorazioni.
23/1. La Santissima Vergine deve essere il nostro amore e la nostra consolazione.
24/1. Le opere buone, fatte di propria volonta, non sono tanto meritorie, come quelle che sono fatte per spirito di obbedienza.
25/1. La piu bella preghiera che si possa fare, e dire a Dio: «Come tu sai e vuoi, cosi fa con me, o Signore».
26/1. Quando vengono le sofferenze, le malattie e le cose contrarie, non si devono fuggire con timore, ma vincerle con valore.
27/1. Non basta vedere se Dio vuole il bene che noi pretendiamo, ma se lo vuole attraverso di me, in quel modo e in quel momento. La vera obbedienza puo far discernere tutto questo.
28/1. Per essere perfetto non basta solo obbedire e onorare i superiori, ma bisogna onorare chi e come noi e chi sta sotto di noi.
29/1. Trattando con il prossimo bisogna usare ogni amabilita, e cosi condurlo facilmente per la via della virtu.
30/1. E da stimare molto di piu chi vive una vita ordinaria sotto l'obbedienza, rispetto a un altro che di sua propria volonta faccia grande penitenza.
31/1. Giova molto di piu mortificare una propria passione, anche se piccola, che molte astinenze, digiuni e discipline.
01/2. Chi vuole essere savio senza la vera Sapienza, o salvo senza il Salvatore, costui non e sano, ma infermo, e non e savio, ma pazzo.
02/2. Bisogna essere devoto della beatissima Vergine, perché non c'e mezzo migliore per ottenere le grazie da Dio, che la sua Santissima Madre.
03/2. Si sforzi l'uomo di essere obbediente anche nelle cose piccole, e che sembrano di nessun valore; perché in questo modo la persona riesce ad essere obbediente nelle cose piu grandi.
04/2. Chi fa in questo modo, si assicura di non dover temere davanti a Dio per le proprie azioni.
05/2. La perfezione non consiste in cose esteriori, come nel piangere o in cose simili: bensi nelle vere e solide virtu.
06/2. Le lacrime non sono segno che l'uomo sia in grazia di Dio; per questo non si deve dedurre che uno che pianga quando parla di cose devote, conduca una vita santa.
07/2. L'allegria conforta il cuore e fa che si perseveri nella buona vita: percio il servitore di Dio dovrebbe essere sempre allegro.
08/2. Chi e stato liberato dalle tentazioni, o da qualsiasi altra sofferenza, senta ampiamente per Dio quella gratitudine, che gli si deve per il beneficio ottenuto.
09/2. Bisogna accettare le avversita che Dio ci manda, senza troppe lamentele, e credere con certezza che questa sia la cosa migliore per noi.
10/2. Bisogna anche credere che Dio faccia bene ogni cosa, sebbene non capiamo la ragione di quello che fa.
11/2. Ciascuno deve accettare facilmente il parere degli altri, e parlare in loro favore e contro sé stesso, e accogliere le cose con buon animo.
12/2. Non c'e cosa piu adeguata per stimolare lo spirito di preghiera, che la lettura dei libri spirituali.
13/2. Si frequentino i santissimi Sacramenti , si vada alle prediche, e si leggano spesso le vite dei Santi.
14/2. L'uomo pensi di avere sempre Dio davanti agli occhi.
15/2. Chi si trova nell'occasione del peccato, guardi cio che fa, si tolga dall'occasione, e fugga il peccato.
16/2. Non c'e niente di buono in questo mondo: Vanitas vanitatum, et omnia vanitas (Vanita di vanita, tutto e vanita).
17/2. Bisogna pure finalmente morire.
18/2. I principianti si esercitino soprattutto nella meditazione dei Novissimi.
19/2. Chi non va all'inferno da vivo, corre il grande pericolo di andarvi dopo la morte.
20/2. Per perseverare nella vita spirituale, giova molto la pratica dell'orazione, fatta soprattutto con il consiglio del confessore.
21/2. Non c'e cosa che il demonio piu teme, e che piu cerca di impedire, che l'orazione.
22/2. Un ottimo mezzo per preservarsi dal ricadere in colpe gravi, e il dire la sera: «Domani potrei essere morto».
23/2. Un uomo senza orazione e un animale senza ragione.
24/2. Sebbene lo stato di vita religioso sia il piu eminente, non e adatto pero a tutti.
25/2. Per imparare a pregare, e un buonissimo mezzo il riconoscersi indegno di un tale beneficio, e affidarsi in tutto nelle mani del Signore.
26/2. La vera preparazione all'orazione consiste nell'esercitarsi nella mortificazione, perché il volersi dare all'orazione senza di questa, e come se un uccello volesse cominciare a volare senza le ali.
27/2. Non possiamo arrivare alla vita contemplativa, se prima non ci esercitiamo con molta fatica in quella attiva.
28/2. Bisogna obbedire all' ispirazione che Dio da nell'orazione, e seguire quella; e quando, per esempio, dispone a meditare la Passione, non volere passare a meditare un altro mistero.
29/2. Quando qualcuno va a ricevere la comunione, dovrebbe seguire lo stesso spirito che aveva nella preghiera e non cercare nuove meditazioni.
01/3. Non si devono mai domandare a Dio le grazie per qualcuno, se non condizionatamente: “se a Lui piace”, e cose simili.
02/3. Quando una persona spirituale nel domandare a Dio una grazia, sente grande tranquillita di spirito, e buon segno che gliel'abbia concessa, oppure che gliela voglia fare quanto prima.
03/3. L'uomo non deve credere di aver fatto qualche bene, né essere mai soddisfatto di qualsivoglia grado di perfezione al quale fosse arrivato, perché Cristo ce ne ha dato la forma, mettendoci la perfezione dell'eterno Padre davanti agli occhi, dicendo: «Voi, dunque, siate perfetti come e perfetto il Padre vostro celeste» (Mt 5, 48).
04/3. La dolcezza che sentono alcuni nell'orazione, e latte che nostro Signore offre da gustare a chi comincia a servirlo.
05/3. Lasciare l'orazione quando uno e chiamato per qualche atto di carita verso il prossimo, non e propriamente lasciare l'orazione; ma invero lasciare Cristo per Cristo; cioé privarsi dei piaceri spirituali per guadagnare anime a Cristo.
06/3. E bene che l'uomo si allontani dall'orazione piuttosto con gusto e desiderio di ritornarvi, che con tedio.
07/3. Le cose della divina Scrittura si imparano piu con l'orazione che con lo studio.
08/3. L'esercitarsi con carita nel compito di servire gli infermi, e una via breve per acquistare la perfezione della virtu.
09/3. Le donne stiano in casa, si dedichino alla cura della famiglia, e non escano troppo spesso in pubblico.
10/3. Bisogna pregare continuamente Dio, che ci conceda il dono della santa perseveranza.
11/3. Non bisogna abbandonare l'orazione a causa di distrazioni e agitazioni di mente, anche se sembra che non se ne abbia alcuna utilita; se si persevera per tutto il tempo stabilito e consueto, concentrando dolcemente la mente, si merita molto.
12/3. Se nel tempo di aridita nell'orazione si fanno atti di umilta, di consapevolezza di sé stessi, di attestazione di non poter nulla, o di chiedere aiuto a Dio, tutto questo significa fare orazione.
13/3. Per le aridita dello spirito e ottimo rimedio l'immaginarsi di essere come un mendicante alla presenza di Dio e dei Santi; e come tale andare ora da questo Santo, ora da quell'altro, a domandare elemosina spirituale con quell'affetto e verita con cui sono soliti domandarla i poverelli.
14/3. Si puo chiedere elemosina spirituale anche corporalmente, andando ora alla chiesa di questo Santo, ora alla chiesa di quell'altro, a domandare questa santa elemosina.
15/3. Senza l'orazione non si puo durare molto nelle vie dello spirito; percio ogni giorno si deve ricorrere a questo potentissimo mezzo di salvezza.
16/3. I giovani, per difendersi da ogni pericolo di impurita, dopo il pranzo non si ritirino subito né a leggere, né a scrivere, né a fare altre cose; ma stiano in conversazione, perché in quel momento il demonio assale di piu; e questo e il demonio chiamato dalla Scrittura “meridiano”, dal quale il santo Davide desiderava di essere liberato.
17/3. I giovani, se vogliono mantenersi puri, evitino le cattive compagnie.
18/3. Per lo stesso motivo, non trattino con troppa delicatezza i loro corpi.
19/3. E consuetudine di Dio tessere la vita umana con un travaglio, e una consolazione almeno interiore.
20/3. I giovani siano preoccupati di fuggire l'ozio.
21/3. Quando i padri hanno dato una buona educazione ai loro figli, e hanno disposto molto bene e chiaramente le loro cose, dopo la loro morte i figli che succederanno, continuando a camminare per la strada mostrata loro, avranno il vantaggio di vedere perseverare la casa nei buoni costumi e nel timore di Dio.
22/3. Per conservare la purezza, i giovani frequentino i Sacramenti, e particolarmente la Confessione.
23/3. Non bisogna mai fidarsi di sé stessi, perché il demonio prima rende sicuri e poi fa cadere.
24/3. Le tentazioni della carne si debbono temere e fuggire anche nelle infermita, nella vecchiaia stessa, e finché si possono chiudere e aprire gli occhi, perché lo spirito dell'incontinenza non risparmia né luogo, né tempo, né persona.
25/3. Il dolce Cristo, Verbo Incarnato, ci si e dato per ogni cosa che ci era necessaria, sino alla morte dura e vergognosa della croce.
26/3. Uno dei mezzi piu efficaci per mantenersi casto e l'avere compassione verso chi cade per fragilita, e il non vantarsi affatto di esserne fuori; ma riconoscere con ogni umilta che tutto viene dalla misericordia di Dio.
27/3. Il non avere pieta delle cadute degli altri, e segno evidente di dover cadere ben presto.
28/3. Non c'e maggior pericolo in materia di purezza, quanto il non temere il pericolo: quando qualcuno non dubita e non teme, allora egli e veramente in pericolo.
29/3. Il demonio per far cadere, si serve ordinariamente della parte piu debole, che e la donna.
30/3. Per ben cominciare e finire meglio, e necessario partecipare alla santa Messa ogni mattina, quando non ci siano altri motivi che lo impediscano.
31/3. E ottimo rimedio per conservare la castita, rivelare quanto prima con sincerita al confessore tutti i pensieri, e non tenere dentro di sé nessuna cosa segreta.
01/4. Per acquistare e conservare la virtu della castita, c'e bisogno di un confessore buono ed esperto.
02/4. Chi desidera i primi posti, stia negli ultimi.
03/4. Non appena l'uomo sente la tentazione, ricorra al Signore, recitando con devozione quella preghiera giaculatoria tanto stimata da tanti Padri dell'Eremo: «O Dio, vieni a salvarmi. Signore vieni presto in mio aiuto»; oppure quel versetto: «Crea in me, o Dio, un cuore puro» (Sal 51, 12).
04/4. Quando vengono alla mente pensieri sensuali, si provveda di impiegare la stessa mente, occupandola subito in qualche altra cosa.
05/4. Non si dica: grandi cose fanno i Santi; ma grandi cose fa Dio nei suoi Santi.
06/4. Nella guerra della sensualita vincono i “poltroni”, vale a dire, quelli che fuggono le occasioni.
07/4. Non si deve tanto dubitare di qualcuno, che abbia le tentazioni della carne e che vi resista fuggendo le occasioni; quanto di un altro, che non sia tentato, ma non fugga le occasioni.
08/4. Quando una persona si mette nell'occasione del peccato, dicendo: «Non cadro, non lo commettero», e segno quasi evidente che ci cadra con maggior danno per la sua anima.
09/4. E cosa utilissima dire spesso e con il cuore: «Signore, non vi fidate di me, perché cadro di certo, se non mi aiutate»; oppure: «Signore mio, da me non aspettare altro che male».
10/4. Nella tentazione non bisogna dire «farei», «direi», che e una specie di presunzione di sé stessi; ma con umilta: «So quel che dovrei fare, ma non so quel che farei».
11/4. La puzza del peccato contro la purezza, davanti a Dio e davanti agli Angeli e cosi grande, che non esiste nel mondo fetore che la uguagli.
12/4. Non bisogna fidarsi di noi stessi, ma bisogna che ci consigliamo con il Padre spirituale, e ci raccomandiamo alle preghiere di tutti.
13/4. Conviene guardarsi dalle bugie, come dalla peste.
14/4. Nel confessarsi una persona si accusi prima dei peccati piu gravi, e di cui ha maggiore vergogna; perché cosi si viene a confondere di piu il demonio, e si ricava maggior frutto dalla confessione.
15/4. Per ottenere l'umilta, e ottima cosa la confessione pura e frequente.
16/4. Per disfarsi delle cattive abitudini, e di grande giovamento non rimandare la confessione dopo la caduta, e continuare a confessarsi dallo stesso confessore.
17/4. Quando si visitano i moribondi, non gli si dicano molte parole, ma piuttosto si aiutino con la preghiera.
18/4. L'infermo faccia dono a Dio della sua volonta; e se succedesse di dover sostenere il male per lungo tempo, si sottometta al suo volere.
19/4. L'infermo non tema quando e tentato di diffidenza; perché, se ha peccato, Cristo ha patito e ha pagato per lui.
20/4. L'infermo entri nel costato di Gesu e nelle sue santissime piaghe; e non abbia paura, ma combatta coraggiosamente, perché sara vincitore.
21/4. Perseverare in una santa allegria e la vera via per avere profitto nelle sante virtu.
22/4. Sono piu facili da guidare, nella via dello spirito, le persone allegre che non le malinconiche.
23/4. Quelli che vogliono farsi religiosi, prima si mortifichino per molto tempo e mortifichino la loro volonta in quelle cose verso le quali hanno maggiore ripugnanza.
24/4. L'eccessiva tristezza non ha per origine altro che la superbia.
25/4. Carita e allegria, ovvero, carita e umilta.
26/4. Bisogna si essere allegri, ma non per questo cadere nello spirito da buffone.
27/4. Le buffonate rendono la persona incapace di ricevere da Dio uno spirito piu grande.
28/4. Le buffonate inoltre eliminano quel poco che si e acquistato.
29/4. A tavola, soprattutto laddove si viva insieme, si deve mangiare ogni sorta di cibo, e non dire: «Questo mi piace, e questo non mi piace».
30/4. Non si puo esprimere con un ragionamento umano la bellezza di un'anima che muore in grazia.
01/5. Chi sente grande difficolta nel perdonare le offese, guardi il Crocifisso e pensi che egli ha sparso tutto il suo sangue per amor suo, e che non solo perdono i suoi nemici, ma prego il Padre Eterno che li perdonasse.
02/5. Chi non riesce a perdonare, capisca inoltre che, dicendo ogni giorno il Padre nostro, invece di chiedere perdono dei suoi peccati, chiede il castigo.
03/5. Gli uomini si fabbricano perlopiu la croce da sé stessi.
04/5. Concentriamoci tanto nel divino amore ed entriamo tanto dentro la piaga del costato, nella fonte viva della sapienza di Dio fatto uomo, che ci anneghiamo noi stessi e il proprio amore, e non ritroviamo piu la strada per poterne uscir fuori.
05/5. Se non si ottiene subito quello che si chiede, non per questo si deve smettere di pregare e di invocare.
06/5. Chi non puo prolungare molto l'orazione, innalzi spesso la mente a Dio con preghiere giaculatorie.
07/5. Bisogna ricordarsi spesso di quel detto di Cristo: «Non chi comincera, ma chi perseverera sino alla fine, sara salvato» (cfr. Mt 10, 22).
08/5. Si deve detestare ogni affettazione, cosi nel parlare come nel vestire e in tutte le altre cose.
09/5. Quando una persona scrupolosa ha chiarito una volta di non aver acconsentito alla tentazione, non deve di nuovo starne a parlare, se ha acconsentito o non ha acconsentito; perché molte volte con simili pensieri si suscitano le stesse tentazioni.
10/5. Coloro che sono molestati dagli scrupoli, per sapere se hanno acconsentito o no alla suggestione, soprattutto nei pensieri, considerino se nella tentazione ebbero sempre vivo l'amore per la virtu contraria a quel vizio da cui erano tentati, e l'odio allo stesso vizio; questo e solito essere un ottimo segno che non hanno acconsentito.
11/5. Gli scrupolosi si rimettano in tutto e per tutto al giudizio del Confessore, e si abituino a disprezzare i propri scrupoli.
12/5. Gli scrupoli sono un'infermita, che fa tregua ma rare volte pace; l'umilta e quella sola che ne riporta vittoria.
13/5. Nelle infermita del corpo i rimedi spirituali sono di maggiore giovamento.
14/5. Quanto amore si pone nelle creature, tanto se ne toglie al Creatore.
15/5. I penitenti non debbono mai forzare il confessore a permettere loro di far quello cui egli non propende.
16/5. Non fara mai profitto nella virtu chi e posseduto in qualche modo dall'avarizia.
17/5. L'avarizia e la peste dell'anima.
18/5. Si prova per esperienza, che si convertono prima gli uomini dediti alla sensualita, che quelli che sono dediti all'avarizia.
19/5. Chi vuole la roba, non avra mai lo spirito.
20/5. Tutti i peccati dispiacciono molto a Dio; ma soprattutto la lussuria e l'avarizia, che sono molto difficili da curare.
21/5. Bisogna sempre pregare il Signore che non ci lasci dominare dallo spirito dell'avarizia, e ci faccia vivere liberi dagli affari di questo mondo.
22/5. Non si trova cosa in questo mondo che possa piacerci: e questo ci deve piacere, il non trovarla.
23/5. Chi vuole arrivare alla perfezione, bisogna che non si attacchi ad alcuna cosa.
24/5. E cosa buona lasciare il mondo e la roba per servire Dio, ma non basta.
25/5. La grandezza dell'amore di Dio si conosce dalla grandezza del desiderio che l'uomo ha di patire per amor suo.
26/5. Si attenda alla purezza del cuore, perché lo Spirito Santo abita nelle menti candide e semplici.
27/5. Lo Spirito Santo e il maestro dell'orazione, e ci fa stare in continua pace ed allegria, il che e un assaggio del paradiso.
28/5. Affinché lo Spirito Santo ci insegni a fare orazione, conviene essere umile e obbediente.
29/5. Il frutto che si deve ottenere dalla preghiera, e quello di fare cio che piace al Signore.
30/5. La vita virtuosa si conduce nella mortificazione dei vizi, dei peccati, dei cattivi pensieri e dei cattivi affetti; e si esercita nell'acquisto delle virtu sante.
31/5. Siamo umili, stiamo bassi: obbedienza, umilta, distacco.
01/6. Era tale l'amore della beatissima Vergine verso Dio, che, per il desiderio di unirsi a Lui, soffriva immensamente; percio l'Eterno Padre per consolarla le mando il suo unico diletto Figlio.
02/6. Se tu vuoi venire dove vado io, cioe verso la gloria, bisogna che tu passi di qui, cioe per le spine.
03/6. Prima di comunicarsi bisogna esercitarsi in molti atti di virtu.
04/6. L'orazione e la comunione non si debbono fare, né desiderare per quell'affetto e devozione che vi si trova dentro, perché cosi si cerca sé stesso e non Dio; ma si debbono frequentare l'una e l'altra per essere una persona umile, obbediente, mansueta e paziente.
05/6. Quando queste cose si trovano in una persona, allora essa coglie il frutto dell'orazione e della comunione.
06/6. Il dolce Gesu per eccesso di amore e di generosita, ha lasciato sé stesso nel Santissimo Sacramento.
07/6. Tutti si accostino alla Mensa eucaristica con grande desiderio di quel sacro cibo. Sitientes, sitientes (assetati, assetati).
08/6. Sentire dispiacere quando viene negata la comunione, e segno di durezza, di poca mortificazione e di superbia.
09/6. Quelli che si comunicano si preparino piu del solito alle tentazioni, perché il Signore non vuole che si sia pigri.
10/6. Dopo il giorno della comunione, e cosa utile per quella settimana che segue, fare qualche cosa in piu del solito, recitando, per esempio, cinque Pater e Ave, con le braccia aperte, o qualche coroncina.
11/6. Non e bene caricarsi di molti esercizi spirituali, ed e meglio prenderne pochi e continuare; perché il demonio se fa lasciare una volta un esercizio, facilmente lo fara lasciare la seconda volta e la terza, fintanto che ogni cosa si risolva in niente.
12/6. Bisogna guardarsi dai piccoli difetti, perché altrimenti, non appena si incomincia a indietreggiare e a non tenere in conto tali difetti, la coscienza si appesantisce e poi si va in rovina.
13/6. Il servo di Dio deve provvedere a sapere, ma non a dimostralo o a vantarsene.
14/6. Andiamo sempre con sincerita a confessarci, e prendiamo questo come consiglio: non tacere mai per rispetto umano al confessore nessun peccato, per leggero che fosse.
15/6. Chi tace i peccati gravi nella confessione, e in mano del demonio.
16/6. I penitenti ordinariamente non cambino il confessore, né i confessori accettino facilmente (eccetto in alcuni casi) i penitenti degli altri.
17/6. Per una persona spirituale, la quale, dopo aver camminato a lungo nella via dello spirito, sia caduta in qualche errore di considerazione, per tirarla fuori non c'e rimedio migliore che esortarla a manifestare la caduta a una persona di vita buona, con la quale abbia particolare confidenza, perché con questa umilta Dio la ricondurra allo stato di prima.
18/6. Ai giovani, affinché perseverino, e tanto necessario fuggire le cattive abitudini, come l'accompagnarsi con le persone buone.
19/6. Nella vita spirituale vi sono tre gradi: il primo si chiama “vita animale”, e questo e di coloro che vanno dietro alla devozione sensibile, che Dio da di solito ai principianti, affinché, attirati da quel gusto come un animale dall'oggetto sensibile, si diano alla vita spirituale.
20/6. Il secondo grado si chiama “vita dell'uomo”, la quale e di coloro che, non provando dolcezza sensibile, combattono per la virtu contro le proprie passioni.
21/6. Il terzo si chiama “vita degli Angeli”, alla quale sono arrivati quelli che, esercitati per molto tempo a dominare le proprie passioni, ricevono da Dio una vita quieta e tranquilla, quasi angelica, anche in questo mondo, non sentendo fatica né fastidio per nessuna cosa.
22/6. Di questi tre gradi, e bene perseverare nel secondo, perché a suo tempo il Signore concedera poi il terzo.
23/6. Non bisogna credere facilmente ai giovani che hanno grande spirito; perché bisogna prima lasciare che mettano le ali, e poi si vedra che volo faranno.
24/6. Le mortificazioni esteriori aiutano moltissimo nell'acquisto della mortificazione interiore e delle altre virtu.
25/6. Chi non e in grado di sopportare la perdita dell'onore, non puo far profitto nelle cose dello spirito.
26/6. Di solito e meglio dare al corpo un po' piu di cibo che un po' meno, perché il piu si puo facilmente togliere; ma quando l'uomo, per troppo poco cibo, si rovina la costituzione fisica, non puo cosi facilmente riprendersi.
27/6. Il demonio astutamente e solito incitare alle volte gli uomini spirituali alle penitenze e alle durezze, affinché con queste, fatte in modo inopportuno, si debilitino in modo che, o non possano dedicarsi alle opere di maggior frutto, o, spaventati per la malattia cui sono andati incontro, lascino i soliti esercizi e voltino le spalle al servizio di Dio.
28/6. Si debbono stimare di piu coloro che, dedicandosi moderatamente alla mortificazione del corpo, pongono ogni loro impegno nel mortificare principalmente la volonta e l'intelletto, anche nelle cose minime, rispetto a quelli che si danno solamente ai rigori e alle penitenze corporali.
29/6. Bisogna desiderare di fare grandi cose per il servizio di Dio, e non accontentarsi di una bonta mediocre, ma desiderare, se fosse possibile, di superare in santita e amore anche San Pietro e San Paolo.
30/6. Un tale grado di santita, benché l'uomo non stia per conseguirlo, deve pero desiderarlo, per fare, almeno con il desiderio, quello che non puo fare con le opere.
01/7. Non si deve tener conto delle astinenze e dei digiuni, dove c'e la propria volonta.
02/7. La Santissima Vergine e la dispensatrice di tutte le grazie che dalla bonta di Dio sono concesse ai figli di Adamo.
03/7. Nel consigliarsi bisogna talvolta anche sentire il parere degli inferiori, e raccomandarsi alle loro preghiere.
04/7. L'uomo, né per scherzo né per davvero, deve mai dire parole di propria lode.
05/7. Quando si e fatta qualche opera buona, ed un altro se la attribuisce, ci si deve rallegrare e riconoscerlo come un grande beneficio di Dio; o almeno non ci si deve dispiacere che qualcun altro ci abbia tolto la gloria presso gli uomini, poiché la si recuperara con maggior onore presso Dio.
06/7. Preghiamo il Signore che, se ci da qualche virtu o qualche dono, ce lo tenga nascosto, affinché ci conserviamo in umilta e non cogliamo l'occasione per insuperbircene.
07/7. Non si debbono rendere pubblici, né rivelare a tutti le ispirazioni che il Signore manda, né le grazie che egli concede. Secretum meum mihi. Secretum meum mihi. (Segreto mio a me stesso. Segreto mio a me stesso).
08/7. Affinché si fugga ogni pericolo di vanagloria, alcune devozioni particolari si facciano in camera, né si cerchino i gusti e le consolazioni spirituali nei luoghi pubblici.
09/7. La vera medicina per astenersi dal peccato di superbia, e l'abbassare e comprimere la presunzione dell'animo.
10/7. Quando l'uomo viene ripreso per qualche cosa, non deve addolorarsene troppo, perché molte volte e maggiore la colpa che si commette nel rattristarsi, che il peccato per cui si e ripresi.
11/7. Fanno ridere quelli che, avendo un po' di spirito, credono di essere qualche grande cosa.
12/7. La vera custodia della castita e l'umilta.
13/7. Dopo la caduta, l'uomo si riconosca con queste o simili altre parole: «Se io fossi stato umile, non sarei caduto».
14/7. Bisogna apprezzare che gli altri progrediscano nel servizio di Dio, soprattutto se sono nostri familiari o amici; e bisogna avere soddisfazione che il bene spirituale che abbiamo noi, ce l'abbiano anche loro.
15/7. Per visitare gli infermi con maggiore profitto delle anime, bisogna immaginarsi che quello che si fa all'infermo, si faccia a Cristo stesso; in questo modo, si compie quest'attivita con amore e maggior profitto dell'anima.
16/7. Chi per qualche indisposizione non puo digiunare ad onore di Cristo e della Santissima Vergine, piacera molto di piu facendo, se puo, qualche elemosina oltre il solito.
17/7. Non c'e cosa piu pericolosa ai principianti nella via dello spirito, quanto il voler fare il maestro, governare e convertire altri.
18/7. Gli stessi principianti si dedichino a convertire sé stessi, e siano umili, affinché non sembri loro di aver fatto qualche cosa e incorrano cosi nella superbia.
19/7. Per aiutare il prossimo, non bisogna avere né luogo, né ora, né tempo per sé stessi.
20/7. Si fugga ogni singolarita, per lo piu origine e stimolo di superbia, soprattutto spirituale.
21/7. Per fuggire la vanagloria, l'uomo non si trattenga dal fare il bene.
22/7. L'amore di Dio fa operare cose grandi.
23/7. Si distinguono tre tipi di vanagloria: la prima si chiama “padrona”, ed e quando la vanagloria precede le opere e l'opera si fa per quel fine; la seconda si chiama “compagna”, ed e quando l'uomo non compie l'opera per fine di vanagloria, ma nel farla sente compiacenza; la terza si chiama “serva”, ed e quando nel far l'opera sorge la vanagloria, ma la persona subito la reprime. Soprattutto la vanagloria non sia padrona.
24/7. La vanagloria quando e “compagna” non toglie il merito, sebbene la perfezione esiga che sia “serva”.
25/7. Chi opera solamente per gloria di Dio, non desidera altro che il suo onore, e cosi e disposto a fare o non fare in tutto, non solo nelle cose indifferenti ma anche in quelle buone, ed e sempre abbandonato alla sua volonta.
26/7. Il Signore concede in un momento quello che non si e potuto ottenere in decine di anni.
27/7. Per acquistare perfettamente il dono dell'umilta, sono necessarie quattro cose: disprezzare il mondo, non disprezzare nessuno, disprezzare sé stessi, disprezzare di essere disprezzato.
28/7. La perfezione consiste nel costringere la propria volonta, e nel comportarsi come chi ha autorita.
29/7. L'uomo deve mortificare la razionale nelle cose piccole, se vuole facilmente mortificarsi nelle cose grandi e progredire nella via delle virtu.
30/7. Senza la mortificazione non si fa niente.
31/7. Dobbiamo sperare ed amare la gloria di Dio, mediante una buona vita.
01/8. San Pietro, gli Apostoli e altri uomini apostolici, vedendo il Figlio di Dio nascere povero, vivere senza alcuna cosa propria, che non aveva neppure dove poggiare la testa, e contemplandolo morto nudo sopra una croce, si spogliarono anche loro e abbracciarono la strada dei consigli evangelici.
02/8. Non c'e cosa che provochi prima il disprezzo del mondo e operi maggiore unione dell'anima con Dio, quanto l'essere travagliato e angustiato.
03/8. In questa vita non c'e purgatorio, ma inferno o paradiso: perché per chi serve veramente Dio, ogni travaglio e infermita torna in consolazione; ed ha il paradiso interiormente in ogni genere di disagio, anche in questo mondo; chi fa il contrario e vuole dedicarsi ai piaceri sensibili, ha l'inferno in questo mondo e nell'altro.
04/8. Per trarre profitto dagli insegnamenti delle vite dei Santi e di altri libri spirituali, non si deve leggere per curiosita, né scorrendo, ma tranquillamente; e quando la persona sente infiammarsi, non deve passare oltre, ma fermarsi e seguire lo spirito; e quando non ne sente piu desiderio, continuare.
05/8. Per cominciare e finire bene, e necessaria la devozione della Santissima Vergine Madre di Dio.
06/8. Non e tempo di dormire, perché il paradiso non e fatto per i poltroni.
07/8. Bisogna aver fiducia in Dio, il quale e colui che e sempre stato; e non bisogna sgomentarsi per qualcosa che accada in contrario.
08/8. Gli uomini non passino da uno stato buono ad un altro, benché migliore, senza grande riflessione.
09/8. Ciascuno stia a casa sua, cioe dentro sé stesso, considerando le sue azioni, e non esca fuori esaminando e ricercando quelle degli altri.
10/8. I veri servi di Dio hanno la vita in pazienza e la morte in desiderio.
11/8. Non c'e cosa piu bella, quanto fare di necessita virtu.
12/8. E segno di spirito buono conservare l'allegria fra le infermita e le necessita.
13/8. L'uomo non chieda a Dio le tribolazioni, credendo di poterle sopportare; in questo vada con grandissima cautela, perché egli non riesce a sopportare neppure quelle che Dio giornalmente gli manda.
14/8. Quelli che sono abituati da lungo tempo nel servizio di Dio, nell'orazione possono immaginarsi che gli vengano fatte molte ingiurie, come schiaffi, ferite e cose simili, e con grande carita, ad imitazione di Cristo, facciano in modo di abituare il loro cuore a rimettere davvero quelle ingiurie agli offensori.
15/8. Pensiamo a Maria, che e quella Vergine ineffabile, quella gloriosa Donna, che concepi e partori, senza danno della sua verginita, nel suo ventre, quello che non puo contenere dentro di sé la larghezza del cielo.
16/8. Il vero servo di Dio non conosce altra patria che il cielo.
17/8. Quando Dio manda all'anima dei gusti straordinari, l'uomo si deve preparare a qualche grande tribolazione o tentazione.
18/8. In questi gusti straordinari bisogna essere attentissimi, perché vi si nasconde il pericolo del peccato; pero chi ha simili gusti deve subito umiliarsi e pregare che il pericolo imminente non sia peccato mortale, ma un altro tipo di tribolazione che non separi dalla grazia di Dio, e che in essa non si rechi offesa neppure venialmente.
19/8. Per l'acquisto della perseveranza, ottimo mezzo e la discrezione; non bisogna voler fare ogni cosa in un giorno, né voler diventare santo in quattro giorni.
20/8. Nelle abitudini di San Bernardo, ad esempio, si deve amare la poverta, ma non pero la trascuratezza.
21/8. Chi vuole progredire nello spirito, non tralasci negligentemente i suoi difetti senza esame particolare, anche fuori dal tempo della confessione sacramentale.
22/8. Non bisogna attaccarsi tanto ai mezzi, che l'uomo si scordi del fine; e non conviene dedicarsi tanto a mortificare la carne, che si rinunci a mortificare il cervello, che e il principale.
23/8. Bisogna desiderare le virtu dei Prelati, dei Cardinali, dei Papi, ma non le loro grandezze.
24/8. La pelle dell'amor proprio e molto fortemente attaccata sopra il nostro cuore, e fa male scorticarla; e quanto piu scendiamo nel vivo, piu e sensibile e difficile.
25/8. Questo primo passo che noi stessi avremmo dovuto gia fare, lo abbiamo sempre in mente, ma non lo mettiamo mai in pratica.
26/8. L'uomo provveda a mettere in pratica i buoni propositi, e a non cambiarli con leggerezza.
27/8. Non bisogna tralasciare per ogni minima cosa le proprie devozioni, come la confessione nei suoi giorni prestabiliti e, in particolare, la messa nei giorni feriali; se si vuole andare a spasso e fare altre cose, prima si faccia la confessione e i soliti esercizi, poi si vada.
28/8. E molto utile per chi amministra la parola di Dio e per chi vuole dedicarsi all'orazione, leggere quei libri che cominciano per “S”, come S. Agostino, S. Bernardo, ecc.
29/8. A un cristiano non puo capitare cosa piu gloriosa, quanto soffrire per Cristo.
30/8. Non esiste argomento piu certo, né piu chiaro dell'amore di Dio, che le avversita.
31/8. Dio e solito, quando vuole concedere qualche virtu, permettere che l'uomo sia prima tentato dal vizio contrario.
01/9. I secolari continuino a venire in Chiesa, ad ascoltare i sermoni; e si ricordino di leggere i libri spirituali e, in particolare, le vite dei Santi.
02/9. Quando viene una tentazione, la persona si ricordi di quei gusti che ha sentito altre volte nell'orazione, e cosi facilmente superera le tentazioni.
03/9. Lo spirito all'inizio e grande, ma poi il Signore fingit se longius ire (finge di allontanarsi); in tal caso bisogna rimanere saldi, né turbarsi, perché Dio ritira talora la sua santissima mano delle dolcezze per vedere se siamo forti; e poi, se resistiamo e vinciamo quelle tribolazioni e tentazioni, tornano i gusti e le celesti consolazioni.
04/9. Bisogna dedicarsi all'acquisto delle virtu, perché alla fine tutto sovrabbonda in maggiore dolcezza di quella di prima, riconcedendo il Signore i gusti e le consolazioni raddoppiate.
05/9. E facile far ottenere agli altri grandissimo spirito anche in breve tempo, ma l'importanza sta nel perseverare.
06/9. Chi persevera nell'ira, nelle discordie e in un animo amaro, prova un'aria di inferno.
07/9. Per ottenere la protezione della Santissima Vergine nelle maggiori urgenze, giovera moltissimo dire 63 volte, come una corona: «Vergine Maria, Madre di Dio, pregate Gesu per me».
08/9. Quando si fa alla Vergine questa preghiera, le si da brevemente ogni possibile lode, perché si chiama con il suo nome “Maria”, le si danno quei due titoli cosi grandi di “Vergine” e “Madre di Dio”, e perché si nomina il frutto delle sue purissime viscere, Gesu.
09/9. Le cose di questo mondo non stanno con noi per sempre, o perché le lasciamo noi prima che moriamo, o perché inevitabilmente, alla morte, tutti ritorniamo come siamo nati.
10/9. Per fare bene l'orazione, vi si richiede tutto l'uomo.
11/9. La disciplina e altre cose simili, non si devono fare senza permesso del confessore; chi le fa secondo il proprio parere, o si rovina il fisico, o diventera superbo, credendo di aver fatto qualche cosa di grande.
12/9. A Dio e gradita moltissimo l'umilta di chi crede di non aver ancora cominciato a fare alcun bene.
13/9. Sara molto utile, prima di confessarsi e di consigliarsi con il direttore spirituale, fare orazione con la volonta sincera di essere davvero buono.
14/9. Chi fugge una croce, ne incontrera un'altra maggiore.
15/9. Cristo e morto per i peccatori, dunque bisogna farsi animo e sperare che il paradiso sara nostro, purché ci pentiamo dei nostri peccati e operiamo il bene.
16/9. L'infermo non si metta a trattare con il demonio, perché sara ingannato senz'altro; si rivolga al suo padre spirituale, del quale il demonio ha grande paura.
17/9. Chi serve Dio, deve provvedere quanto puo di non ricevere in questo mondo la ricompensa delle sue opere.
18/9. Nel distribuire l'elemosina ai poveri, bisogna presentarsi come un buon ministro della provvidenza di Dio.
19/9. Chi si sente dominare dal vizio dell'avarizia, non cerchi di fare digiuni piu del dovuto, ma faccia l'elemosina.
20/9. La perfezione non si acquista se non con grandissima fatica.
21/9. Non appena siamo spogliati dello sporco vestito dell'avarizia, siamo vestiti di abito regale e imperiale, che e la virtu opposta all'avarizia, chiamata “liberalita”.
22/9. Anche nel mezzo della confusione, ci si puo dedicare alla perfezione.
23/9. Non tutto quello che di per sé e meglio, e meglio in particolare a ciascuno.
24/9. Siate devoti della Madonna, guardatevi dai peccati e Dio vi liberera dai vostri mali.
25/9. Per mantenere la pace con il prossimo, non bisogna ricordare a nessuno i difetti naturali.
26/9. Bisogna talvolta sopportare certi piccoli difetti in altri, come sopportiamo contro il nostro volere i difetti naturali in noi stessi.
27/9. Le persone nobili vestano pure come i loro pari, e siano accompagnate dalla servitu, come richiede il loro stato; ma in tutto vadano con modestia.
28/9. Non si deve subito corregere gli altri, ma si deve prima guardare sé stessi.
29/9. Pensiamo che sara facilissimo e dolce dire sempre in cielo, se li andremo, con gli angeli e con tutti gli altri beati: «Sanctus, Sanctus, Sanctus».
30/9. Il vero modo di prepararci alla morte e quello di vivere ogni giorno come se fosse l'ultimo della nostra vita.
01/10. Nel passare da uno stato cattivo a uno buono non serve consiglio; ma nel passare dal buono al migliore servono tempo, consiglio e orazione.
02/10. Bisogna che preghiamo continuamente il Signore che converta i peccatori, pensando alla gioia che si fa in cielo, da Dio e dagli angeli, per la conversione di ciascun peccatore.
03/10. Parlare senza motivo di sé stessi, dicendo: «Io ho detto, io ho fatto», rende la persona incapace delle consolazioni spirituali.
04/10. Si deve desiderare di essere nella condizione di aver bisogno di un giulio, cioe di una piccola moneta, e non trovarla.
05/10. Disprezziamo l'oro, l'argento, le gioie e tutto quanto si apprezza vanamente e ignorantemente dal mondo cieco e ingannatore.
06/10. Impariamo quaggiu a dare a Dio la confessione della lode, che dobbiamo sperare di fare la in cielo.
07/10. Chi vuole andare in paradiso, bisogna che sia un uomo per bene e un buon cristiano; e non deve credere ai sogni.
08/10. Un padre o una madre di famiglia allevi i suoi figli virtuosamente, piu come figli di Dio che suoi; la vita, la santita e cio che possiede, lo tenga come un prestito da Dio.
09/10. Quando una persona dice il Pater noster, consideri che ha Dio per Padre in cielo; in questo modo continui a meditare parola per parola.
10/10. Per disaffezionarsi dalle cose del mondo, e bene considerarne seriamente il loro fine, dicendo: «E poi, e poi?».
11/10. Il demonio, che e uno spirito superbissimo, non si vince meglio che con l'umilta del cuore, e con il manifestare semplicemente e chiaramente, senza copertura, i peccati e le tentazioni al confessore.
12/10. Solitamente non si deve credere alle predizioni, né desiderarle, perché possono essere molti inganni e lacci del demonio.
13/10. E cosa utilissima, quando uno vede che un altro fa qualche bene spirituale nel prossimo, di cercare con l'orazione di avere parte nello stesso bene, che il Signore fa per mano altrui.
14/10. Nella comunione si chieda rimedio contro quel vizio, al quale l'uomo si sente piu inclinato.
15/10. A chi ama veramente Dio non puo avvenire cosa di maggior dispiacere, quanto non aver occasione di patire per lui.
16/10. Non si deve odiare nessuno, perché, dove non c'e amore verso il prossimo, non c'e Dio.
17/10. Bisogna accettare la propria morte e quella dei nostri familiari quando Dio ce la mandera e non desiderarla in altro tempo; mentre e necessario che avvenga in quel momento per il bene delle nostre e delle loro anime.
18/10. La perfezione del cristiano consiste nel sapersi mortificare per amore di Cristo.
19/10. Chi brama estasi e visioni non sa quello che desidera.
20/10. Coloro che vanno dietro alle visioni, ai sogni e a cose simili, bisogna afferrarli per i piedi e tirarli a forza per terra, affinché non incappino nella rete del demonio.
21/10. Secondo le regole degli antichi Padri e monaci, chi vuole progredire bisogna che non tenga in considerazione il mondo.
22/10. A Dio non c'e cosa che piu dispiaccia, che l'essere gonfiato della propria stima.
23/10. Quando uno sa dominare la propria volonta e negare all'anima i suoi desideri, e in un buon grado di virtu.
24/10. Quando uno incorre in qualche infermita del corpo, mentre giace infermo, deve pensare: «Dio mi ha mandato questa infermita, perché vuole qualche cosa da me; percio scelgo di voler cambiare vita e diventare migliore».
25/10. Quando uno ha una tribolazione che Dio gli ha mandato e non ha pazienza, gli si puo dire: «Tu non sei degno che Dio ti visiti, né meriti tanto bene».
26/10. La poverta e la tribolazione ci sono date da Dio per provare la nostra fedelta e virtu, per arricchirci poi di piu vere e stabili ricchezze nel cielo.
27/10. Gli scrupoli, perché inquietano l'animo e lo rendono malinconico, debbono essere decisamente allontanati.
28/10. Buttiamoci in Dio e sappiamo, che se vorra qualche cosa da noi, egli ci rendera buoni in tutto quello per cui vorra servirsi di noi.
29/10. Non c'e cosa piu benefica per l'uomo, che l'orazione.
30/10. L'ozio e una cosa pestilenziale per l'uomo cristiano; percio si dovrebbe fare sempre qualche cosa, soprattutto quando si sta soli in camera, affinché il demonio non ci trovi oziosi.
31/10. Si deve sempre stare con il timore e non fidarsi mai di sé stessi, perché il demonio assale all'improvviso, offusca l'intelletto, e chi non sta nel timore e vinto, perché non ha l'aiuto del Signore.
01/11. L'importanza sta nell'essere santi.
02/11. Per andare in paradiso, bisogna essere ben giustificati e ben purificati.
03/11. Si guardi il giovane dalla carne e il vecchio dall'avarizia, e saremo santi.
04/11. Dove non c'e grande mortificazione, non c'e grande santita.
05/11. La santita dell'uomo sta nello spazio di tre dita, vale a dire nel mortificare la razionale.
06/11. Uno che voglia veramente diventare santo, non si deve (eccetto alcuni casi) mai giustificare, ma sempre dichiararsi in colpa, anche se non e vero quello per cui e corretto.
07/11. Quello che si sa delle virtu dei santi e il meno.
08/11. Le reliquie dei santi debbono essere venerate e si possono tenere lodevolmente in camera; non si devono pero portare addosso facilmente, perché molte volte non si tengono con quella decenza che conviene.
09/11. Gli antichi Patriarchi possedevano le ricchezze e, avendo moglie e figli, camminavano senza compromettere l'affetto in queste cose, sebbene le possedevano, perché ne facevano solamente uso; ed erano pronti a lasciarle per tutte quelle vie che la maesta di Dio gli avesse richiesto.
10/11. Bisogna pregare intensamente il Signore affinché ci accresca ogni giorno maggior lume e ardore della sua bonta.
11/11. E uso antico dei servi di Dio avere pronte alcune brevi preghiere e lanciarle spesso verso il cielo durante il giorno, alzando la mente a Dio da questo fango del mondo. Chi le utilizza, raccoglie grande frutto con poca fatica.
12/11. Le tribolazioni, se si tollerano pazientemente per amore del Signore, all'inizio sembrano amare, ma poi diventano dolci, quando ci si abitua al gusto.
13/11. L'uomo che ama Dio di vero cuore e lo considera sopra tutte le cose, a volte nell'orazione sente un flusso di lacrime e un'abbondanza di grazie e di sentimenti spirituali con tale veemenza, che e costretto a dire a Dio: «Signore, lasciami stare».
14/11. L'uomo non deve cercare con sforzo questi gusti e devozioni sensibili, perché sara ingannato facilmente dal demonio, e mettera in pericolo la salute.
15/11. Quando l'anima si e abbandonata nelle mani di Dio e si accontenta del volere divino, sta in buone mani; ed e sicura che qualsiasi cosa le accada non potra essere che per il suo bene.
16/11. Conformarsi e arrendersi totalmente al volere divino, e la strada per non poter sbagliare veramente, che da sola ci conduce a gustare e a godere quella pace che gli uomini sensuali e terreni non conoscono.
17/11. Soprattutto l'infermo si deve abbandonare, dicendo a Dio: «Signore se mi vuoi eccomi qui, sebbene non ho fatto alcun bene; fai di me quello che ti piace».
18/11. Non si faccia nessun tipo di rumore in chiesa, se non per grandissima necessita.
19/11. Al servo di Dio e necessaria la pazienza, e non si deve angosciare nel travaglio, ma deve aspettare la consolazione.
20/11. I secolari, una volta scelto il loro stato da secolare, continuino a vivere in esso, e perseverino negli esercizi devoti che hanno iniziato e nelle opere di carita, perché nel momento della loro morte saranno poi contenti.
21/11. La vocazione alla religione e uno dei grandi benefici che la Madre di Dio ottiene da suo Figlio per i suoi devoti.
22/11. Non c'e cosa piu pericolosa per la vita spirituale che volersi sostenere da soli.
23/11. Fra le cose che si devono domandare a Dio c'e la perseveranza nel fare bene e nel ben servire lo stesso Signore; perché, se si avesse la pazienza e si perseverasse nella buona vita iniziata, si acquisterebbe grandissimo spirito.
24/11. E perfetto alla scuola di Cristo, chi disprezza di essere disprezzato, godendo del disprezzo di sé stesso e reputandosi nulla.
25/11. La strada che Dio traccia a quelle anime che ama, con il permettere che siano tentate, con il disporre che siano tribolate, e un vero matrimonio tra Lui e loro.
26/11. Nelle tentazioni che suggerisce la carne, il cristiano ricorra subito a Dio, faccia sopra il suo cuore tre volte il segno della croce e dica: «Cristo, Figlio di Dio, abbi misericordia di me».
27/11. In materia di tentazioni, alcune si vincono fuggendo, altre resistendo, altre disprezzando.
28/11. Bisogna aver vissuto e fatto molto per acquistare la prudenza e giudicare bene.
29/11. E grande perfezione di un cuore quando e discreto, e non sorpassa i limiti della convenienza.
30/11. Bisogna cercare Cristo dove Cristo non c'e, cioe nelle croci e nelle tribolazioni, nelle quali adesso non c'e, ma si trova cosi bene nella gloria.
01/12. La confessione frequente dei peccati e causa di grande bene per l'anima, perché la purifica, la risana e la rafforza nel servizio di Dio; pero nei giorni prestabiliti non si deve abbandonare a causa di qualunque cosa da fare che capiti, ma prima ci si deve confessare e poi operare, cosa che si fa meglio con questo aiuto.
02/12. Quando ci si va a confessare, ci si persuada di trovare Gesu Cristo nella persona del confessore.
03/12. Datemi dieci persone veramente distaccate e con esse sento che potrei convertire tutto il mondo.
04/12. Chi si comunica spesso come si deve, produce buon frutto: frutto di umilta, frutto di pazienza, frutto di tutte le virtu.
05/12. I penitenti non vadano a confessarsi per fini concreti, come per avere l'elemosina, ecc.
06/12. Non si deve fare alcun affidamento su una persona impudica, sebbene possieda altre virtu.
07/12. Lo Spirito Santo dice dei prelati e dei pastori: «Chi ascolta e obbedisce ai suoi superiori, ascolta e obbedisce a me; e chi li disprezza, disprezza e disobbedisce a me».
08/12. Il servo di Dio, se vuole camminare con piu sicurezza tra le tante insidie sparse in ogni luogo, abbia per mediatrice presso suo Figlio la beatissima Vergine.
09/12. L'infermo puo avere il desiderio di guarire (purché lo sigilli sempre con un «se cosi piace a Dio, se sia utile per la mia anima»), perché in salute si possono fare molte cose buone, che la malattia impedisce.
10/12. Nella malattia bisogna domandare al Signore la pazienza, perché spesso quando l'uomo e guarito non solo non fa quel bene che si era proposto quando era ammalato, ma moltiplica i peccati e l'ingratitudine.
11/12. La talpa e un topo cieco, che sta sempre nella terra: mangia o scava la terra, ma non si sazia mai di terra. Tale e l'uomo e la donna avara.
12/12. I penitenti non facciano voti senza consiglio del padre spirituale.
13/12. Se si fanno tali voti, e meglio farli sotto condizione, ad esempio: «Io faccio voto di far dire due messe nel giorno di Santa Lucia con questo accordo: “Se potro, se me ne ricordero”, perché se non mi ricordero, non voglio essere obbligato».
14/12. Quando occorrera comprare qualche cosa, la persona non deve essere mossa dal desiderio che porta a quella cosa, ma dalla necessita e dal bisogno, poiché non si debbono comprare i desideri.
15/12. Certi piccoli attacchi volontari dell'amor proprio bisogna potarli e poi zapparli attorno, e togliere la terra finché si arrivi in fondo, dove sono abbarbicati e avviluppati.
16/12. Bisogna che la persona sia pronta a sostenere il momento in cui, per motivo di virtu, sia mortificata da altri, e ancora quando Dio permettesse che fosse tenuta in cattiva considerazione da altri, e fosse guardata e cacciata come una pecora infetta.
17/12. Il demonio nostro nemico, che combatte contro di noi, per poterci vincere, cerca di disunirci nelle case e di far nascere liti, odi, contese e competizioni, perché, mentre noi combattiamo uno contro l'altro, egli viene sicuramente a vincere.
18/12. Chi non pensa ai benefici che riceve da Dio in questa vita e a quelli piu grandi che la sua misericordia ha preparato di la nella vita beata, non nutre ma raffredda l'amore verso lo stesso Signore.
19/12. Se un'anima potesse del tutto astenersi dai peccati veniali, la maggior pena che avrebbe, sarebbe l'essere trattenuta in questa vita, per il grande desiderio che avrebbe di unirsi a Dio.
20/12. Nelle persecuzioni che i cattivi ci muovono contro la pieta e la devozione, bisogna avere lo sguardo al Signore che serviamo, e alla testimonianza della buona coscienza.
21/12. Quanta pazienza ebbe Cristo, Re e Signore del cielo e della terra, con gli apostoli, subendo da loro molte incivilta e cattive maniere, essendo loro poveri e rozzi pescatori! Ora, quanto maggiormente dobbiamo noi sopportare il nostro prossimo, se ci tratta con incivilta.
22/12. Bisogna darsi tutto a Dio.
23/12. L'anima che si da tutta a Dio e tutta di Dio.
24/12. E normalmente cattivo segno non avere qualche particolare sentimento devoto nelle maggiori solennita dell'anno.
25/12. Pensiamo che il Verbo lascio il cielo, abbassandosi a farsi uomo per noi.
26/12. Verso quelli che ci perseguitano, oltre a perdonarli, bisogna avere compassione per l'inganno in cui si trovano.
27/12. Per uno, che ama veramente il Signore, non c'e cosa piu dura, né piu molesta, che la vita.
28/12. I giovani siano allegri e abbiano i divertimenti convenienti alla loro eta, purché non compiano peccati.
29/12. Non saper negare all'anima i propri desideri, e fomentare un vivaio di vizi.
30/12. Tutte le cose create sono benefiche e mostrano la bonta del Creatore; il sole spargendo la luce, il fuoco il calore, ogni albero stendendo le braccia che sono i suoi rami, e offrendoci la frutta che produce; e l'acqua e l'aria e tutta la natura esprimono la liberalita del Creatore; e noi che siamo sua viva immagine non lo rappresentiamo, ma con costumi degeneri lo neghiamo con le opere, sebbene lo confessiamo con la bocca.
31/12. E finita l'ora, diciamo lo stesso dell'anno; ma non e finito il tempo di fare il bene.
