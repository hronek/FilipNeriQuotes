<!doctype html><html><head><meta charset='utf-8'><title>cleaned</title></head><body><p>IL CUORE DI SAN FILIPPO NERI <br/> <br/>TUTTI I GIORNI DELL &#x27;ANNO  <br/> <br/> <br/> <br/> <br/>a cura di Simone Raponi</p><p>PRESENTAZIONE  <br/> <br/>Cosa si può conoscere di un uomo che visse ed operò ben cinquecento anni fa, peraltro senza <br/>lasciare nulla di scritto? Già da secoli non se ne dovrebbe aver memoria, secondo il corso della <br/>storia naturale di questo mondo. Eppure, San Filippo Neri, ancora oggi, è in tutto il mondo <br/>conosciuto, amato ed invocato da moltissimi come speciale patrono.  <br/>Accade così di coloro che sono nel mondo ma non del mondo , di coloro cioè che si danno con così <br/>tanta generosità allo Spirito Santo da permettere che la loro stessa vita diventi espressione vivente <br/>del Regno dei Cieli, guida sicura per chi desidera compiere un serio cammino di fede.  <br/>Il metodo pastorale di Padre Filippo non aveva nulla di “studiato”, ma grazie ai suoi incontri <br/>quotidiani con la gente, così semplici, genuini e profondamente intrisi di sana umanità, Padre <br/>Filippo Neri seppe trarre dietro a sé uno stuolo di uomini che for mò alla scuola del vangelo, <br/>facendone discepoli autentici di Gesù e trasformando con la sua azione pastorale il volto <br/>drammatico e teso della Roma del XVI secolo, al punto da meritare il titolo di secondo apostolo di <br/>Roma . <br/>Il presente volumetto permette in qualche modo di mettersi alla sua scuola quotidiana, in quanto <br/>distilla una frase di autentica direzione spirituale per ogni giorno dell’anno.  <br/>Furono quei suoi figli spirituali che deposero ai Processi  per la sua canonizzazione, a ricordare <br/>ancora con emozione, dando modo di attestarle per iscritto, molte di quelle parole e <br/>raccomandazioni che ricevettero dal loro padre spirituale lungo la loro vita, sentendosi così <br/>amorevolmente e competentemente guidati sulla via del Cielo. È solo grazie ad essi che si è potuta <br/>raccogliere la sua eredità spirituale. Frasi brevi, a volte brevissime, ma un concentrato di pura <br/>sapienza, che offre un notevole spunto di meditazione e suscita un ardente desiderio di <br/>conformarvisi. Si noterà facilmente quanto il metodo filippiano non consista in pratiche ascetiche <br/>particolarmente complicate, ma in una profonda conoscenza del cuore e dell’animo umano, da cui <br/>egli voleva estirpare la radice di ogni peccato: l’orgoglio. Ecco l’insistenza sulla mortificazione “della <br/>rationale”  più che quella corporale ; l’importanza dell’obbedienza e della cieca fiducia che pretendeva <br/>dai suoi discepoli perché lasciassero da parte l’amor proprio e la troppa stima del proprio sentire. <br/>Il tutto in un metodo talmente originale in cui anche lo scherzo e la burla trovavano il loro posto, <br/>rendendo finanche ironica e piacevole la via della mortificazione.  <br/>Conoscere San Filippo Neri e mettersi sotto la sua guida spirituale è, ancora oggi, un’esperienza <br/>unica all’interno del patrimonio spirituale della Chiesa: è l’occasione per intraprendere un viaggio <br/>profondo all’interno del cuore dell’uomo e di aprirsi all a conoscenza dell’amore di Dio.  <br/> <br/>P . Rocco Camillò C. O.  <br/>Preposito della Congregazione dell&#x27;Oratorio di Roma</p><p>INTRODUZIONE  <br/> <br/>«Lo scopo di San Filippo era di formare i suoi discepoli piuttosto che imporre loro delle leggi, affinché essi stessi <br/>diventassero leggi vive, affinché, con le parole delle Sacre Scritture, le leggi fossero scritte nei loro cuori ». <br/>SAN JOHN HENRY NEWMAN , Discorso al Capitolo , 9 febbraio 1848  <br/> <br/> <br/>«Non si dica: grandi cose fanno i Santi; ma grandi cose fa Dio nei suoi Santi», precisava San <br/>Filippo Neri. Egli aveva capito bene che si è santi, quanto più la statura del Signore cresce nel cuore <br/>dell&#x27;uomo. È nel modellamento del cuore sull&#x27;immagine di C risto – e non in particolari eroismi – il <br/>segreto dell&#x27;autentica santità. Togliere da noi il cuore di pietra e sostituirlo con un cuore di carne – <br/>per mutuare l&#x27;immagine della Sacra Scrittura (cfr. Ez 36, 26) –, costituisce la più grande opera di <br/>Dio nella  nostra vita e la più completa realizzazione delle nostre aspirazioni.  <br/>Lo stato del nostro cuore, infatti, costituisce la cifra perfetta di chi siamo realmente.  <br/>Quando nel nostro comune parlare utilizziamo simili espressioni: «ho aperto il mio cuore», «mi <br/>si è spezzato il cuore», «ti dono il mio cuore», ecc., consideriamo il “cuore” come il centro della <br/>nostra persona. In tal senso, il termine non indica meramente  un organo vitale, ma il suo significato <br/>si dilata verso la molteplice ricchezza del simbolo. Così, un&#x27;unica parola è sufficiente per esprimere <br/>“amore”, “affetti”, “animo”, “sentimenti”, “volontà”, “emozioni”, ecc.    <br/>Conoscere il “cuore” di una persona significa penetrare nel suo mondo interiore, guardarla negli <br/>occhi e scorgere un magis irriducibile alle azioni e ai gesti visibili, leggere tra le righe della sua vita <br/>per scoprirne l&#x27;unicità del mistero, ascoltare il detto e non detto delle sue parole, assaporandone i <br/>silenzi. Solo a partire da questo sguardo autentico e mai banalizzante,  potremo avvicinarci <br/>veramente all&#x27;anima di un uomo.  <br/>Impresa senza dubbio non facile, persino nelle relazioni più intime.  <br/>Come fare, allora, a conoscere il cuore di chi è distante da noi nello spazio e nel tempo? In che <br/>modo tentare di intravvedere la ricchezza insondabile di una persona, che non abbiamo mai <br/>incontrato direttamente? A ben guardare, si tratta di un&#x27;esperienza che non ci è totalmente estranea.  <br/>Noi tutti avvertiamo la “presenza”, ad esempio, di quei parenti più o meno lontani, di cui nella <br/>nostra famiglia si tramandano le opere, i detti, gli insegnamenti, le memorie. Ne guardiamo le <br/>fotografie, cercando di coglierne il temperamento. Ce ne facciam o raccontare la vita, mentre <br/>rimaniamo incantati dagli aneddoti originali e affascinanti che la costellano. Ne impariamo le <br/>espressioni tipiche, che via via ci divengono sempre più familiari.  <br/>Una dinamica questa – tipica della cultura orale – che viene impreziosita dal valore della persona <br/>di cui si fa memoria. Tanto più se si tratta di un Santo, vivo, orante e presente quale intercessore <br/>nella comunione di vita tra tutti coloro che appartengon o a Gesù Cristo.</p><p>Nel caso di Filippo Neri, che scelse di non affidare ad alcuna opera scritta le proprie esperienze <br/>biografiche e spirituali, la dinamica sopradescritta risulta ancora più evidente. Conosciamo il <br/>“cuore” di Filippo attraverso i suoi insegnamenti, trasmessi dai primi discepoli e, più in generale, <br/>testimoniati da chi venne colpito dalla sua personalità irresistibilmente magnetica.  <br/>Lungi dal presentarsi quale teoria sistematica di vita spirituale, la lezione del Santo, condensata <br/>in detti brevi e incisivi, mantiene una freschezza semplice e diretta, imbevuta però di altissima <br/>sapienza e di efficace forza spirituale. Le massime di Fil ippo, scevre di artificiose ricercatezze <br/>letterarie, costituiscono delle vere e proprie gemme preziose, da cui promana una luce vibrante, <br/>capace di guidare i passi e di scaldare il cuore dei discepoli.  <br/>  In esse si alternano i colori cangianti della dolcezza e della forza, della mitezza e della parresia , <br/>del rimprovero e del perdono, dell&#x27;umiltà e della fiducia, in un pieno equilibrio che solo le anime <br/>illuminate sanno raggiungere. Di qui la capacità spirituale di Filippo di saper generare figli a Dio, in <br/>una forma di paternità, che si dispiega più nell&#x27; esempio che nell&#x27;ammaestramento, più nel <br/>discernimento che nell&#x27;imposizione di un modello stereotipo di santità, più nell&#x27;abbandono <br/>confidente a Dio che i n maldestri tentativi di autoperfezionamento.  <br/>Filippo non si stanca mai di additare l&#x27; unum necessarium , che è la silenziosa verità della Realtà <br/>divina, che ama gratuitamente di amore paterno e materno, e infonde alle creature la <br/>sovrabbondanza della sua vita. A noi l&#x27;impegno di permetterle di colmare i vuoti scavati dalle nostre <br/>storie di asperità e di mut o dolore. A noi, poi, il compito di accoglierla, lasciando che allarghi gli <br/>spazi – spesso angusti e crepuscolari – del nostro cuore.  <br/>Filippo lo aveva compreso bene, perché ne aveva fatto esperienza fisica e spirituale. Assorto in <br/>preghiera nelle catacombe di San Sebastiano nel 1544, venne pervaso così violentemente  dallo Spirito <br/>Santo da portare nel proprio corpo gli stigmi brucianti della dilatazione del cuore, del distacco di <br/>due costole, nonché di una forte palpitazione che lo accompagnerà per il resto della vita. Fu questa <br/>la sua personale Pentecoste, che bruciò  misticamente il suo cuore senza consumarlo e che lo orientò <br/>radicalmente  verso la sua unica Stella polare: «Chi vuole altro che Cristo, – ripeteva – non sa quel <br/>che vuole; chi domanda altro che Cristo, non sa quello che domanda; chi opera, e non per Cristo, <br/>non sa quello che fa».    <br/>Il tocco straordinario dello Spirito infuse in Filippo la comunicazione della vita stessa di Dio, <br/>con tutto l&#x27;amore abissale e l&#x27;incorrutibile fecondità che gli appartengono.  <br/>L&#x27;acqua viva dello Spirito di Dio irrigò a tal punto l&#x27;interiorità di Filippo, che in tutta la sua <br/>esistenza, in quello che fece e in quello che disse, si manifestò sine modo  l&#x27;eccedenza di quel fuoco <br/>divino, che arde eternamente nel focolare della Trinità. Con San Paolo, anche Filippo poteva <br/>ripetere: «Sono stato crocifisso con Cristo e non sono più io che vivo, ma Cristo vive in me. Questa <br/>vita nella carne io la vivo nella f ede del Figlio di Dio, che mi ha amato e ha dato sé stesso per me» <br/>(Gal 2, 20).</p><p>Solo a partire da tale centrale affermazione, possiamo collocare nella giusta prospettiva la ben <br/>nota gioia del Santo, l&#x27;ebbra follia che screpola la doratura delle apparenze, le estasi, le <br/>chiarovvegenze, la carità espressa in forme creative e singolari, come pure l&#x27;instancabile insistenza <br/>sull&#x27;esercizio delle virtù cristiane e sulla necessità dei sacramenti.  <br/>Le scintille guizzanti del cor flammigerum  di Filippo brillano ancora oggi nelle sue massime, che si <br/>presentano quali frammenti incandescenti di una multiforme sapienza ispirata, da gustare in un <br/>clima di assidua meditazione, per poi metterne a frutto i suggerimenti. La distribuzione di tali detti  <br/>per ogni giorno dell&#x27;anno aiuterà ciascuno di noi a distillarli nel proprio palato cordis , invitandoci così <br/>a riscoprire la sublimità e a nutrire la vita dell&#x27;uomo interiore, perché «se anche il nostro uomo <br/>esteri ore si va disfacendo, quello interiore si rinnova di giorno in giorno» ( 2 Cor 4, 16).    <br/>    <br/> <br/>Simone Raponi</p><p>CRONOLOGIA DELLA VITA DI SAN FILIPPO NERI <br/> <br/>1515 <br/> <br/>Il 21 luglio del 1515 a Firenze, nasce, da Francesco e Lucrezia da Mosciano, Filippo Neri. Il <br/>padre, originario di Castelfranco di Sopra, esercitò la professione di notaio.  <br/>Filippo era il secondogenito di quattro figli: Caterina, Elisabetta e Antonio, morto <br/>prematuramente poco dopo la nascita.  <br/>Nel 1520 -1521 la famiglia perse la madre Lucrezia, e Francesco Neri si risposò con Alessandra <br/>di Michele Lensi, la quale seppe amare teneramente “Pippo buono”.  <br/> <br/>1531-1532 <br/> <br/>Compiuta la prima formazione presso i Domenicani del convento di San Marco, Filippo lascia <br/>la natia Firenze – scossa politicamente per la cacciata dei Medici e per l&#x27;avvento della repubblica, <br/>guidata secondo lo spirito di Girolamo Savonarola – per dirigers i alla volta di San Germano <br/>(Cassino), dove un parente gli avrebbe offerto buone possibilità nell&#x27;ambito mercantile.  <br/> <br/>1533-1534 <br/> <br/>Dopo aver compreso che l&#x27;attività mercantile non faceva per lui, Filippo decide di recarsi a <br/>Roma, dove lavorerà come precettore presso la casa del doganiere pontificio Galeotto Caccia. Il <br/>compenso prevedeva l&#x27;alloggio e un vitto frugale.  <br/> <br/>1535-1537 <br/> <br/>Filippo studia filosofia e teologia presso gli Agostiniani e la Sapienza, ma già nel &#x27;37 abbandona <br/>gli studi, attratto irresistibilmente da una vita di ascesi e di preghiera.  <br/>Si dedica all&#x27;assistenza dei malati nell&#x27;ospedale di San Giacomo degli Incurabili e incontra i primi <br/>Gesuiti giunti a Roma, tra cui Sant&#x27;Ignazio di Loyola, Diego Lainez e Alfonso Salmeron, di cui <br/>ascolta con interesse la predicazione nella chiesa di Santa Maria della Strada.</p><p>1544 <br/> <br/>Fu l&#x27;anno di una profonda esperienza mistica, che la tradizione colloca nelle catacombe di San <br/>Sebastiano, alla vigilia della Pentecoste. Durante un&#x27;intensa preghiera, in cui Filippo domandava di <br/>«avere spirito», lo Spirito Santo penetrò “ fisicamente ” in lui, provocandogli una vera e propria <br/>dilatazione del cuore, testimoniata poi dall&#x27;autopsia. Fu questa la straordinaria effusione, che lo <br/>introdusse per il resto della sua vita nella sfera dell&#x27;esperienza mistica.    <br/> <br/>1548   <br/> <br/>Insieme al suo confessore, Padre Persiano Rosa, Filippo diede vita alla Confraternita della SS. <br/>Trinità, dedita primariamente al culto eucaristico, all&#x27;accoglienza dei pellegrini (soprattutto durante <br/>l&#x27;Anno Santo del 1550), nonché all&#x27;assistenza dei poveri  dimessi dagli ospedali.  <br/> <br/>1551 <br/> <br/>Spinto dal consiglio spirituale di Padre Rosa, Filippo riceve gli ordini minori e il suddiaconato <br/>nella chiesa di San Tommaso in Parione; il diaconato in San Giovanni in Laterano; e il 23 maggio <br/>viene ordinato sacerdote in San Tommaso in Parione dal vicege rente Sebastiano Lunel.  <br/>Risiede presso San Girolamo della Carità e nella sua stanza accoglie i suoi amici per la trattazione <br/>familiare della Parola di Dio. Saranno questi incontri a costituire il nucleo da cui si svilupperà <br/>l&#x27;Oratorio. Si aggiungono anche ulteriori attività carit ative e la Visita alle Sette Chiese, antico <br/>pellegrinaggio penitenziale, rianimato da Filippo in senso devozionale -ricreativo.  <br/> <br/>1556-1557 <br/> <br/>Filippo legge gli Avvisi dalle Indie di Portogallo  e si domanda se la sua vocazione non sia quella di <br/>farsi missionario tra i popoli non ancora raggiunti dall&#x27;annuncio del Vangelo. Circa tale pensiero, <br/>chiede consiglio al cistercense Agostino Ghettini, monaco alle Tre Fontane, il quale gli dissiperà <br/>ogni dubbio: «Le tue Indie saranno Roma». Tale avvenimento segna per l&#x27;attività di Filippo l&#x27;inizio <br/>di una fondamentale consolidazione.</p><p>1559 <br/> <br/>Filippo, già sospettato di circondarsi di gente poco raccomandabile, viene inquisito dal cardinale <br/>vicario Virgilio Rosario, che morirà il 22 maggio. Pio IV , comprese le rette intenzioni di Filippo e <br/>la bontà della sua opera, invierà al Padre due ceri dell a Candelora in segno di riconciliazione.   <br/> <br/>1564 <br/> <br/>Filippo, su richiesta dei suoi connazionali, assume la guida parrocchiale della chiesa di San <br/>Giovanni dei Fiorentini, dove, insieme ai suoi primi discepoli ordinati sacerdoti (Cesare Baronio, <br/>Alessandro Fedeli, Giovan Francesco Bordini), inizia una prima forma di vita comunitaria.  <br/> <br/>1575 <br/> <br/>Gregorio XIII erige ufficialmente, con la Bolla Copiosus in misericordia  del 15 luglio, la <br/>Congregazione dell&#x27;Oratorio, alla quale affida la chiesetta di Santa Maria in Vallicella. Filippo e la <br/>neonata Congregazione decidono subito di ricostruirla.  <br/>La prima pietra viene benedetta il 27 settembre da Alessandro de&#x27; Medici (poi papa Leone XI).  <br/> <br/>1577 <br/> <br/>Alessandro de&#x27; Medici celebra la prima messa alla Vallicella, il 3 febbraio. Dopo la prima riunione <br/>della Congregazione, avvenuta il 15 marzo, nel mese di maggio Filippo viene eletto preposito.  <br/> <br/>1578 <br/>  <br/>Il papa visita la chiesa di Santa Maria in Vallicella e uno dei Padri, Francesco Maria Tarugi, stila <br/>un promemoria sullo stato della Congregazione, nonché un elenco dei membri.  <br/> <br/>1583 <br/> <br/>Il 16 marzo avviene il noto miracolo di casa Massimo. Filippo “resuscita” il giovane Paolo, figlio <br/>del principe Fabrizio.  <br/>Il 22 novembre, su richiesta del papa, Filippo lascia il suo “nido” di San Girolamo per trasferirsi <br/>alla Vallicella insieme ai padri del nuovo Istituto.</p><p>1584 <br/> <br/>Filippo viene eletto all&#x27;unanimità preposito a vita.  <br/> <br/>1592 <br/> <br/>Il cardinale Aldobrandini, discepolo di Filippo, sale al soglio di Pietro con il nome di Clemente <br/>VIII. L&#x27;affetto e la stima reciproca rimasero invariati, anche durante il pontificato. Sarà per opera <br/>di Filippo, mediante l&#x27;influenza del Baronio, che il Pontefice deciderà la riconciliazione con E nrico <br/>IV di Francia.  <br/>Clemente VIII stima i membri della comunità di Filippo e decide di eleggere Giovan Francesco <br/>Bordini vescovo di Cavaillon e Francesco Maria Tarugi arcivescovo di Avignone.  <br/> <br/>1594 <br/> <br/>Il papa insiste nel voler creare Filippo cardinale, ma – come narrano le testimonianze – «il Padre <br/>si levò la berretta, guardando in cielo, disse: “Paradiso, paradiso”».  <br/> <br/>1595 <br/>  <br/>Dopo una serie di cadute e di riprese, la salute di Filippo sembra essere definitivamente <br/>compromessa. Ciononostante, quasi prodigiosamente, egli riesce a celebrare la messa del 23 maggio <br/>e del giorno successivo, solennità del Corpus Domini . <br/>Si spegne candidamente nella notte tra il 25 e il 26 maggio, dopo aver benedetto la sua <br/>Congregazione.  <br/>Con straordinaria tempestività, il 2 agosto, si apre il processo di canonizzazione.  <br/> <br/>1615 <br/> <br/>Il 25 maggio, Paolo V inscrive Filippo nell&#x27;elenco dei Beati.  <br/> <br/>1622 <br/> <br/>Gregorio XV canonizza il 12 marzo San Filippo, insieme a Sant&#x27;Ignazio di Loyola, Francesco <br/>Saverio, Teresa d&#x27;Avila e Isidoro di Siviglia. I Romani ironicamente dicevano che quel giorno il Papa <br/>aveva canonizzato “quattro spagnoli e un Santo”.</p></body></html>